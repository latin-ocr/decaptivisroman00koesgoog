I.

Bellum antiquis videbatur sacrum esse atque a dis
ipsis institutum. ltaque ius belli erat pars quaedam iuris
sacri. Dei sunt rectores omnium bellorum, dei praebent
victoriam cladesque ab his homines religionis neglegentes
accipiunt. Quae cum ita sint, necesse est, cum primum
in bellum itur, deorum voluntas concilietur. Auspicia,
prodigia religiosissime observantur. Arma cum capiunt
homines antiqui, dis immolatur, sacerdotes precibus adeunt
deOS, templa, pecunias multaque alia devovet imperator
Marte saeviente, bello confecto supplicationes celebrantur.
Quam ob rem Romanos s‹ mper'auxilio deorum manifeste
esse adiutos Dionysius llal. prodit memoriae 1): ἁπάντων
γάρ αὐτῶν (πολέμων) τοὶς ἀρχάς καὶ τοὶς ὑποθέσεις εὐσεβεστάτας
φανήσονται ποιησάμενοι καὶ διά τοῦτο μάλιστα τοὺς θεοὺς ἐσχηκότες
ἐν τοῖς κινδύνοις εὐμενεῖς.

Hac ratione hostis bello devictus quod omnis iuris
expers fiebat, mirum non est. Is nonne indignus erat,
cui parceretur, quem dei ipsi ita odissent, ut in hostium
potestatem iacerent? Quod cum numquam neglexerimuS,
haud raro crudelitates quasdam in devictos commissas
facilius intellegemus, Hostis captus sane dignus erat poena:
haec erat deorum voluntas. Contra apud nos bello capti
non puniuntur, sed custodiuntur, quo hostibus noceatur
visque armorum diminuatur2). Sed dei propitii non sunt,

 

¹) 2, 72. ⁷
²) cf. Lueder p. 433.

 

 

