-40-

Quid sequitur? ut nonnulli scriptoreS, qui omnes
Ρ. Chr. n. erant, Quinctium Cincinnatum quasi iugi inven-
torem celebrent, qui forte ab aratro arcessitus hostibus
devictis iugum boum imposuerit, ne quid a rustici operis
imitatione cessaret. Haec narratiuncula de dictatore illo
rustico quin ficta sit, dubium non est.

Iugum cervicibus demissis equorum et boum imponi
solebat. Quae imago vel tauri cervicem sub iugum mit-
tentis praebet speciem ferocitatis fractae, unde verbo iugi
iniecta est vis castigationis et humilitatis. Ita Graeci — quibus
iugum ignominiosum erat ignotum—servitutem appellant:
δούλιον ζυγόν ¹), Romani iugum servile 2). Hoc modo iugum
fiebat symbolum humilitatis et servitutiS. Atque ut beluis
domitiS, ita hosti devicto iugum imponebatur: summa sane
ignominia. Quod cum sciamus iugum Romanorum fuisse
symbolum humilitatis receptum a cotidiano usu agricolae
facile intellegimus Romanos iugo esse usos etiam inter
expiationes et lustrationes

Hostis devictus, cum sub iugum mitteretur, se sub-
mittebat victori, ut homo deo. Hos duos iugi usus
per se diversos commemorat Dionysius Hal., ubi agitur
de HoratiO, uno ex trigeminiS, expiando. Tullum Hosti·
lium regem narrat accersitis pontificibus iussisse deos et
genios placari et lustrari hominum lustrationibus, quibus
solerent caedes non voluntariae expiari. Illos vero duas
aras erexisse, alteram Iunoni, cui sororum cura esset,
alteram deo cuidam indigenae sive genio, qui Ianus voca-
retur, cuius nomen Curiatii consobrini ab Horatio inter-
fecti ferrent, et supra illas sacris quibusdam factis cum
aliis expiationibus eos esse usos, tum vero Horatium sub
iugum misisse. Romanis autem morem fuisse, ut, quotiens
hostes traditis armis,deditionem fecissent, duas hastas rec·
tas humi defigerent et tertiam supra illas transversam

¹) Herod. 7, 8, 3; Aesch. Pers. 50.
²) inde Germanorum: Joch, unterjochen.

