*1²3⁸*

postliminium habet, rectissime dicitur etiam ei postliminium
esse, scilicet ut dominus in eo pristinum ius recipiat, ne con-
trarium ius non tam ipsi iniuriosum sit, qui servus semper
permanet, quam¹ domino damnosum constituatur 1). Haud
secus ac transfugae ii quoque carebant postliminiO, qui
armis victi hostibus se dederunt 2). Sed oritur quaestiO,
qua iuris condicione fuerint ii, qui iussu populi Romani
hostibus dediti, sed non accepti essent. Qua in re iuris
consulti Romanorum inter se non consentiunt. P. Rutilius,
tribunus plebis, dicitur Mancinum illum consularem iussisse
e senatu educi, quod eum civem negaret esse: quia me-
moriae sic esset proditum, quem pater suus aut populus ven-
didisset aut pater patratus dedidisset, ei nullum esse post-
liminium 3). Modestinus docet haec ⁴): qui ab hostibus
capiuntur vel hostibus deduntur, iure postliminii reverti
antiquitus placuit. an qui hostibus deditus reversus nec a nobis
receptus civis Romanus sit, inter Brutum et Scaevolam varie
tractatum est: et consequens est, ut civitatem non adipiscatur.
Sed Cicero: Quid ,9 quem pater patratus dedidit aut suus
pater populusve vendidit, quo is iure amittit civitatem? Ut
religione civitas solvatur, civis Romanus traditur: qui cum
est acceptus, est eorum, quibus est deditus ,· sinon accipiunt,
ut Mancinum Numantini, retinet integram causam et ius
civitatis ⁵).

Sed ut postliminium esset, captivum revertisse cor-
pore et mente necesse erat. Nec enim satis est corpore
domum quem redisse, si mente alienus est 6). Postliminio
redisse videtur, cum in fines nostros intraverit, sicuti amit-
titur, ubi fines nostros excessit. Sed et si in civitatem sociam
amicamve, aut ad regem socium vel amicum venerit, statim
postliminio redisse videtur, quia ibi primum nomine pu-
blico tutus essc z'ncipiaffl). Nihil interest, quomodo captivus

¹) Dig·49‚ 15, 19, 5- — ²) Dig· 49, 15, 17-
8) Cic. de orat. 1, 181. — ⁴) Dig. 49, 15. 4. — 8) Cic. pro

Caec. 98. - ⁶) Dig. 49, 15, 26. — ⁷) Dig. 49, 15, 19, 3.

