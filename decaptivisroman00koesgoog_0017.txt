——II --

temporis pressam, spero ego me illis propediem submissu·
rum esse.

Demonstrabo igitur proficiscens ab antiquissimis tem-
poribus imperii Romani usque ad quintum p. Chr. n.
saeculum, qua condicione fuerint et ii, qui bello in Roma·
norum manus ceciderunt, et Romani ipsi, qui fortuna belli
venerunt in captivitatem exterarum gentium nationumque.

Primum mihi videtur esse dicendum, quibus modis
hostis bello in captivitatem venerit, deinde quae qualis-
que fuerit sors bello capti in captivitate ipsa, turn quibus
condicionibus libertas potuerit restitui et quo iure captivus
e manibus hostium missus reversusque in patriam usus sit.
Atque in una quaque parte huius quaestioniS, quantum.
possum, sequar temporum ordinem.

