„51-

singillatim hic usus¹). Cassius Dio post Caesaris trium-
phum quosdam sub sacrificii ritu iugulatos esse narrat.
Neque constare addit, qua de causa id factum sit ; neque
enim Sibylla hoc praeceperat nec aliud in hanc senten-
tiam oraculum exstabat: tamen in campo Martio a ponti-
ficibus et flamine Martiali immolati sunt et capita eorum
prope Regiam Martis fuerunt proposita2).

Praeterea scribunt quidam Perusia capta trecentos ex
dediticiis electos utriusque ordinis ad aram Divo Iulio ex-
structam Idibus Martiis hostiarum more esse mactatos 3).
Sed auctores hac in re minime consentiunt atque famam
esse pervagatam caute addunt.

Haec sacrificia videri extraordinaria et perraro Roma·
nos esse usos humanis hostiis neminem fugit. Aliter res
se habet, si oculos animosque vertimus ad populos feros
barbarosque, quibuscum Romanis decertandum erat. Multo
saepius invenimus Romanorum milites crudeliter mactatos dis·
que immolatos esse ab hostibus vere ferocibus. Quam multi,
inquit Cicero, ut Tauri in Axino, ut rex Aegypti Busz‘rz'S, ut
Galli, ut Poeni homines immolare et pium et diis zmrnortalz‘-
bus gratis-simum , esse duxerunt 4)! Carthaginiensibus
aliquando visum est homines immolare, sed male praesumpta
persuasio brevi praetermissa est5). Quin etiarn Poeni quon-
dam retineri non potuerunt, si quidem Iustino fidem habe-
muS, quin impubereS, quae aetas etiam hostium misericor-
diam provocaret‚ aris admoverent, pacem deorum sanguine
eorum exposcenteS, pro quorum vita dii rogari maxime
solent0). Mercennarii Carthaginiensium praeter'
ceteros florebant saevitia atque immanitate ⁷). Neque a
Scythis alienum erat homines mactare ⁸). Haud secus

¹) Plin. 30, 12. -— ²) Cass, Dio. 43, 24, 4. — ⁸) Sueton. Aug. 15;
Cass. Dio. 48, 14, 4. — ⁴) Cic. de rep. 3, 15. - ⁵) Oros, 4, 21, 8. -
⁶) lustin. epit. 18, 6, 12. -- ⁷) Polyb. 1, 88, 7: ὧν ἡμεῖς ἴσμεν, ἀκοῇ
μαθόντες, πολύ τι τοὺς ἄλλους ὠμότητι καὶ παρανομίᾳ διενηνοχότα. - ⁸) Ap-
pian. Mithr. 102.

