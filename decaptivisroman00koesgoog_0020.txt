*14⁶*

propulsaretur. Quo modo videtur bellum apud Romanos
quasi ultima ratio esse. Nam cum sint duo genera decer-
tandi, unum per disceptationem, alterum per vim, cumque
illud proprium sit hominis, hoc beluarum, confugiendum est
ad posterius, si uti non licet superiore 1). Atque nullum
bellum suscipi debere a civitate optima nisi aut pro fide
aut pro salute Cicero sibi persuaserat 2). Bellum autem ita
suscipiatur, ut nihil aliud nisi pax quaesita videatur ³).
Quin etiam Cicero satis mire Attico amico scribit: Equidem
pacem hortari non desin0, quae vel iniusta utilior est quam
iustissimum bellum ⁴). Inprimis Diodorus Siculus multa
gloriatur de iustis Romanorum bellis: διὰ τὸ τοὺς παλαιοὺς
μηδὲν οὔτω σπουδάζειν ὡς τὸ δικαίους ἐνίστασθαι πολέμους ⁵). Οἱ
δὲ (Ρωμαῖοι καὶ τότε καὶ μετὰ ταῦτα δικαίους ἐνιστάμενοι πολέμους ⁶).
οὈτι σφόδρα οἱ (Ρωμαῖοι φιλοτιμοῦνται δικαίους ἐνίστασθαι τοὺς
πολέμους καὶ μηδὲν εἰκῇ καὶ προπετῶς περὶ τῶν τοιούτων ψηφίζεσθαι ⁷).
Cicero laudat Romanorum ius belli his verbis: (in iure belli)
et suscipiendo et gerendo et deponendo ius ut plurimum
valeret et fides eorumque ut publici interpretes essent, lege
sanximus ⁸).

Quae si vera essent, fieri non potuit, ut Romani ultro
nulla iniuria lacessiti vel cupidine gloriae cuiquam bellum
inferrent. At versatissimus quisque in historia Romana haud
infitias ibit multa bella eos gessisse re vera iniusta. Cae·
rimonias tantum atque ritus Romani per saecula religiose
observabant, nulla re intermissa, quin causam belli inveni·
rent, semper icl agebant, ut ipsi esse innocentes viderentur,

 

¹) Cic. off. 1, 34.

²) Augustin. de civit. dei 22, 6.
³) Cic. off. 1, 80.

⁴) Cic. ep. ad Attic. 7, 14, 3.
⁶) frg. 8, 22, 3.

⁶) frg. 28, 3.

7) frg· 32, 5-

⁸) Cic. leg. 2, 34.

