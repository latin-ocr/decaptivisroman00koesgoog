*13*

si bellum temere incipitur aut sine iusta causa subito cui
infertur aut,· ut brevius dicam, iustum non est. Quae vox
belli iusti saepissime ab antiquis auctoribus adhibetur¹).
Contrarium bello iusto est iniustum 2).

Iustum bellum, quidnam sit, nunc quaeramus ex
testimoniis veterum. Isidorus orig. 18, 1, 2 haec exponit:
Quattuor autem sunt genera bellorum, id est iustum, in-
iustum, civile et plus quam civile. Iustum bellum est, quod
ex praedicto ingeritur de rebus repetitis aut propulsandorum
hostium causa. Iniustum bellum est, quod de furore, non
de legitima ratione initur, de quo in republica Cicero dixit 3).
Illa iniusta bella sunt, quae sunt sine causa suscepta,· nam
extra ulciscendi aut propulsandorum hostium causam bellum
geri iustum nullum potest. Et hoc idem Tullius parvis
interiectis subdidit.- Nullum bellum iustum habetur nisi de-
nuntiatum, nisi indictum, nisi repetitis rebus. Cicero de
republ. 2, 31: (Tullus Hostilius) . . constituitque ius, quo
bella indicerentur, quod per se iustissime inventum sanxit
fetiali religione, ut omne bellum, quod denuntiatum indictum—
que non esset, id iniustum esse atque inpium iudicaretur.
Cicero de off. 1, 36: Belli quidem aequitas sanctissime
fetiali populi Romani iure perscripta est. Ex quo intellegi
potest nullum bellum esse iustum, nisi quod aut rebus repe-
titis geratur aut denuntiatum ante sit et indictum. His
testimoniis cognovimus haec: Iustum ut esset bellum,
necesse erat indiceretur, clarigatio fieret, hostium irruptio

 

¹) Cio. leg. 3, 93 off. 1, 363 Isidor. orig. 18, 1, 23 Oros, 5, 22, 7;
πόλεμος δίκαιοςε Diod. frg. 8, 22, 33 frg. 28, 3; 32, 53 πόλεμος ἀναγκαῖός τε
καὶ δίκαιοςε Dion. Hal. 3, 3; 3, 5; ὅσιος καὶ ὃίκαιοςε Dion. Hal. 7, 23 ὅσιοςε
Dion. Hal. 10, 23.

²) Cic. de rep. 2, 31; in Caecil. divinat. 61 ; Valer. Max. 2, 7, 15 ;
Oros, 5, 5, 13; Isidor. orig. 18, 1, 23 ἄσπονδος καὶ ἁκήρυκτοςε Appian.
Samn. 4, 23 ἀδίκως πολεμεῖνε Diod. frg. 30, 23 ἄδικοςε Dion. Hal· 2, 723
χειρῶν cizinum: Polyb. frg. 15, 8, 2.

⁸> 3, 35-

